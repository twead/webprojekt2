  <h2>Szeretettel köszöntjük az <strong>AGROWATT</strong> honlapján!</h2>
  <p>Az Agrowatt Környezetvédelmi Szolgáltató Nonprofit Kft. 2006-ban  projektcégként alakult, az alapítók szándéka szerint a biogáz technológia  fejlesztésére és a magyarországi elterjesztés elősegítésére.<br>
    Mindezen célok elérésének érdekében, egy  biogáz kutató-központ létrehozását fogalmaztuk meg sok-sok évvel ezelőtt. A sokévnyi kitartó munka eredményeképp végül elértük célunkat. Az  építési terület kiválasztását követően megkezdődött a tervezési munka, majd az  engedélyeztetés. 2006 márciusában a társaság pályázatot nyújtott be vissza nem  térítendő támogatásra az EEA Norway Grants - azaz az ú.n. Norvég Alap  keretében. Hosszú értékelést követően 2008 júliusában érkezett meg a várva-várt  „Grant Offer Letter”, a támogatási határozat, mely 1.250.000,- EUR forrást  biztosított a beruházáshoz. A határozat, valamint a banki finanszírozásról  szóló ajánlat birtokában meg is kezdődött a kivitelezés: földmunkák, alapozás,  szerkezetépítés. Az építés végül 2011 áprilisában fejeződött be és szeptember  folyamán indult el az üzemszerű működés.<img class="imgright" src="./images/image01.jpg"><br>
    Az Európai Unió elvárásait figyelembe véve hazánknak is  növelnie kell a jelenlegi fosszilis energiaforrások helyett az alternatív megoldások  arányát. Figyelembe véve országunk adottságait, nagy mennyiségben keletkezik,  illetve termelődik olyan szerves hulladék, melyekből kinyerhető környezetbarát  energia, a társaság ennek előállítását és hatékonyságának növelését szeretné  támogatni az erre irányuló kutatásokkal, illetve azok eredményeinek  felhasználásával segítséget nyújtani a fejlesztésekben. A társaság egy önmagát  ellátó és a kísérletek, oktatási tevékenység forrását is előteremtő; biogáz  központot kíván létrehozni, melyet elsősorban a K + F tevékenységének  kialakítására és folytatására kíván felhasználni. A tevékenységébe bevonná az  oktatási intézményeket, akiknek a segítségével széles látókörű kutatási munkát  és minőségi szakmai kiadványokat szeretne megjelentetni. <br>
  Az élelmiszeriparban,  illetve a mezőgazdaságban keletkező melléktermékek, illetve hulladékok  kezelésével a jelenlegi energiaforrások mellett, alternatív, újratermeld források is létrehozhatóak. Az Agrowatt Kft. elgondolása, hogy a térségben fellelhető mezőgazdasági és élelmiszeripari  melléktermékek, hulladékok egyvelegének alkalmazásával, hazánkban még új  eljárás bevezetésével és kutatásával jelentős javulás történjen az energia  szolgáltatás területén. A gyakorlatban ez a biogáz kutatási központ segítségével  történik, ahol kísérleti jelleggel különböz összetételeket vizsgálunk a lehet legjobb gázkihozatal elérése érdekében. A kutatási tapasztalatokat felhasználva  és másokkal megosztva szeretnénk el segíteni, hogy a hasonló innovatív  alternatív energiaforrásokat hasznosító beruházások hatékonysága növekedjen. A  vizsgálatok eredményeként olyan szakmai tudás jöhet létre, amivel a hulladékok  felhasználása terén is csökkenthető a pazarlás és a környezetvédelem  állapotában is javulás érhet el. A  célok között szerepel, hogy a megszerzett tudásanyag terjesztésével, oktatásával a kutatási tevékenység felgyorsuljon és eredményei minél hamarabb  alkalmazhatóak legyenek a gyakorlati életben. A társaság további fontos stratégiai céljának tartja, hogy – szakmai bemutatók, képzések megtartásával -  bekapcsolódjon a hazai szakemberképzésbe.</p>